Oblomovluk
Metehan Selvi#2023-04-21T17:54:36.495Z
**Oblomovluk Nedir?**

Oblomovluk, Rus yazar Ivan Goncharov'un 1859 yılında yayınlanan "Oblomov" adlı romanında tasvir edilen karakterin özelliğidir. Oblomovluk; aşırı tembellik, ilgisizlik ve pasiflik ile karakterize edilen bir ruh hali olarak tanımlanabilir. Oblomov, karakteristik olarak yataktan kalkmakta zorlanan, kendisini dertli hisseden, güçsüz, kararsız ve hayatındaki zorluklarla başa çıkmakta aciz bir karakterdir. Bu tanımıyla Oblomovluk, modern toplumlarda yaygın bir sorundur.

**Oblomov Romanının Konusu**

Oblomov, yatağından kalkamayan ve kendini bitkin hisseden bir aristokrat karakterdir. Hayatının çoğunu yatakta geçirir ve günlük işlerini yapmakta zorlanır. Oblomov'un arkadaşı Stolz ise onu bu durumdan kurtarmaya çalışmaktadır. Stolz, bir süreliğine dolaylı yoldan onu bu durumdan kurtarır. Ancak doğası gereği tembel olan Oblomov; tam da daha hareketli bir hayata kavuşacakken tutulduğu bir atalet yüzünden başarısız olur, daha önce kendisini dolandırmış birinin kız kardeşiyle evlenir. Stolz, Oblomov'u zorla tekrar harekete geçirmeyi denemek ister ve Oblomov'un yanına gider. Orada Oblomov'un cahil diye nitelendirdiği biriyle evlenmiş olduğunu görür, sinirlenir ve Oblomov'dan ümidini keserek onu kurtarma çabalarından vazgeçer. Birkaç yıl sonraysa Oblomov, hareketsiz -sağlıksız- yaşam yüzünden kalp krizi geçirip ölür.


Oblomovluk, romanıp popülerleşmesiyle sadece Rusya'da kalmayıp dünya çapında tanınmış bir kavram haline geldi. Oblomov'un karakteristiği, insanların hayatlarındaki engellerle başa çıkmak için gereken eylemi yapma isteksizliği ve atalet duygusu anlamındaki Oblomovluk kavramıyla pek çok kültüre yerleşti. 
