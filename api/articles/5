Sokrates'in Savunması
Metwhan Selvi#2023-04-21T18:39:09.553Z
Atina demokrasisi tarihinin en karanlık noktalarından biri, kuşkusuz MÖ 399'da Sokrates'in ölüme mahkûm edilmesidir. Kendisini suçlayanlar bile onun dürüst, özverili ve yazalara saygılı bir insan olduğunu bildikleri hâlde bu mahkûmiyet kararının verilmesi günümüze kadar konuşulup tartışılan bir konu olmuştur.

Atinalılar özellikle dini konularda çok hasstı. Daha önce de başta Anaksagoras, Protagoras ve Diagoras olmak üzere başka düşünürler de fikirleri için makhûm edilmişti. Özellikle dönemin dünya savaşı olarak nitelendirilebilecek Peloponez Savaşı'ndan sonra görülen manevi değerlerden uzaklaşma, Atinalıları bu konularda daha savunmacı davranmaya itmiş olmalı. Ancak söz konusu diğer filozoflar Atina'dan sürgün edilmeyi yeğleyerek yaşamlarını kurtardıkları halde Sokrates son ana kadar masumiyetini ispatlamaya çalışmış, bunu başaramayınca da kentin yasalarına itaat ederek ölmeyi kabul etmiştir.

Platon, Ksenophon, Aeschines, Antisthenes ve birçok başka öğrencisi Sokrates'i savunan diyaloglar yazmışlardır. Hatta bunlar ayrı bir edebiyat türü oluşturacak kadar çoktur.

Sokrates'in suçlayıcıları üç kişiydi. Resmi iddianameyi sunan ve suçlamaların geçersiz olması durumundaki cezai sorumluluğu taşıyan Meletos, genç ve silik bir şairdi. Lykon bir hatipti ve hatipler adına suçlamada bulunduğunu iddia ediyordu. Komedya yazarı Eupolis onu yabancı bir soydan gelmekle suçlar.

Resmi suçlama metni şöyleydi:
  *"Sokrates, kentin inandığı tanrılara inanmadığı, yeni tanrılar icat ettiği ve gençleri yoldan çıkardığı için suçludur."* İddianameyi dönemin tanınmış hatibi Polykrates yazmıştı.

Öğrencileri, hocalarını savunmak üzere dünemin tanınmış hatibi Lysias'a bir savunma hazırlatır. Ancak Sokrates bunu kabul etmez ve savunmasını kendi üstlenir. Her zaman yasalara saygılı olduğunu ve herhangi bir suç işlemediğini söyler. Sokrates'in hayatta kalabilmek için yalvarıp yakarmaması, pişmanlık belirtileri göstermemesi üzerine yargıçlar atmış oy farkla onu suçlu bulurlar. Yasalara göre, vatanından sürgün mü edilmeyi yoksa ölmeyi mi tercih ettiğini sorduklarında da yaşamını insanlığın yararı için harcadığını savunarak cezalandırılacağına ömür boyu *Prytantaneion*'da devlet tarafından beslenmesi gerektiğiini söyler. *Sokrates'in alaycılığı yargıçları kızdırır ve bu kez daha büyük bir oy farkıyla yargıçlar onu ölüme mahkûm ederler.

Sokrates, cezanın kesinleşmesinden sonra haksız yere mahkûm edildiğine inandığını söyler ve konuşmasını *"Artık vakit geldi çattı. Ben ölmeye gidiyorum, sizler de yaşamlarınızı sürdürmeye gidiyorsunuz. Hangisinin daha iyi olduğunu sadece tanrı bilebilir."*

Sokrates, *ölümü mertçe karşılayan* ve ölümden sonrası için iyimser olan bir filozoftu. Ruhun ölümsüzlüğüne ve ölümden sonra bir yaşam olduğuna inanıyordu.
